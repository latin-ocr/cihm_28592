 

22 QUINTI CURTII RUFI

verso corpore vulneribus acceptis. Inter hos Atizyes
et Rheomithres, et Sabaces praetor Aegypti, magnorum
exercituum praefecti, noscitabantur: circa eos cumulata
erat peditum equitumque obscurior turba. Macedonum
quoque non quidem multi, sed promptissimi tamen caesi
sunt. Inter quos Alexandri dextrum femur ieviter
mucrone perstrictum est.

XXVII. Jamque qui Darium vehebant equi, confossi
hastis et dolore efferati, jugum quatere et regem curru
excutere coeperant: cum ille, veritus ne vivus veniret
in hostium potestatem, desilit, etin equum qui acl hoc
sequebatur imponitur3 insignibus quoque imperii, ne
fugam proderent, indecore abjectis. Tum vero ceteri
dissipantur metu, et qua cuique patebat ad fugam via,
erumpunt, arma jacientes quae paulo ante ad tutelam
corporum sumpserant : adeo pavor etiam auxilia formi-
dat. Instabat fugientibus eques a Parmenione missus ;
et forte in id cornu omnes fuga abstulerat. At in
dextro Persae Thessalos equites vehementer urgebant.
Jamque una ala ipso impetu proculcata erat, cum Thes-
sali strenue, circumactis equis dilapsi, rursus in praelium
redeunt, sparsosque et incompositos victoriae fiducia
barbaros ingenti caede prosternunt. Equi pariter equi-
tesque Persarum serie laminarum graves, agmen, quod
celeritate maxime constat, aegre moliebantur; quippe
in circumagendis cquis suis Thessali multos occupave-
rant. Hac tam prospera pugna nunciata, Alexander,
non ante ausus persequi barbaros, utrimque jam victor
instare fugientibus coepit. Haud amplius regem quam
mille equites sequebantur, cum ingens multitudo hosti·
um caderet. Sed quis aut in victoria aut in fuga copias
numerat? Agebantur ergo a tam paucis pecorum modo ;
et idem metus, qui cogebat fugere, fugientes morabatur.

XXVIII. At Graeci, qui in Darii partibus steterant,
Amynta duce, (praetor hic Alexandri fuit, nunc trans-
fuga) abrupti a ceteris, haud sane fugientibus similes
evaserant. Barbari longe diversam fugam intenderunt:
alii, qua rectum iter in Persidem ducebat3 quidam cir-
cumitu rupes saltusque montium occultos petivnre;
pauci castra Darii. Sed jam illa quoque hostis victor
intraverat, omni quidem opulentia ditia. Ingens auri

 

 


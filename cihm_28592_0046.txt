 

40 121131313v QUARTUS.

muris subito devolvebant. Nec ulla. pestis magis timc-
batur : quippe ubi loricam corpusque fervens arena
penetraverat, nec ulla vi excuti poterat, et quidquid at-
tigerat perurebat ; jacientesque arma, laceratis omnibus
queis protegi poterant, vulneribus inulti patebant: corvi
vero et ferreae manus tormentis emissae plerosque ra—
piebant.

XVI. 4. Hic rex fatigat-us, statuerat soluta obsidione
Aegyptum petere; quippe quum Asiam ingenti celeri-
tate percurrisset, circa muros unius urbis h· terebat, tot
maximarum rerum opportunitate dimissa. Ceterum,
tam discedeie irritum quam morari pudebat. Famam
quoque, qua plura, quam armis, everterat, ratus levio-
rem fore, si Ty1 um, quasi testem se posse vinci, reliquis-
set. Igitur ne quid inexpertum omitteret, plures naves
admoveri jubet, delectosque militum imponi. Et forte
bellua inusitatae magnitudinis super ipsos fluctus dorso
eminenS‚ ad molem, quam Macedones jecerant, ingens
corpus applicuit, diverberatisque fluctibus allevans se-
met, utrimque conspecta est ; deinde a capite molis rursus
alto „e immersit, ac modo super undas eminens magna

sui parte, modo superfusis fluctibus condita, haud procul ·

munimentis urbis emersit. Utrisque laetus fuit belluae
adspectus. Macedones iter jaciendo operi monstrasse
cam augurabantur ; Tyrii, Neptunum occupati maris
vindicem abripuisse belluam, ac molem brevi profecto
ruituram τ laetique omine eo ad epulas dilapsi oneravere
se vino3 quo graves, orto sole navigia conscendunt,
redimita coronis floribusque: adeo victoriae non omen
mode, sed etiam gratulationem praeceperant.

XVII. Forte rex classem 'in diversam partem agi
jusserat, triginta minoribus navigiis relictis in litore 3 e
quibus Tyrii duobus captis, cetera ingenti terruerant
metu, donec suorum clamore audito Alexander, classem
litori, e quo fremitus acciderat, admovit. Prima e Ma-
cedonum navibus quinqueremis velocitate inter ceteras
eminens occurrit: quam ut conspexere Tyrii, duae e
diverso in latera ejus invectae sunt ; in quarum alteram
quinqueremis eadem concitata, et ipsa rostro icta est, et
inani invicem tenuit. Jamque ea, quae non cohaerebat,
libero impetu evecta, in aliud quinqueremis latus inve-

 


 

70 QUINTI CURTII RUFI

sent, rapiunt3 et adgregati suorum equitibus Macedonas,
ancipiti circumventos malo, invadunt3 laetique cirea
Sisygambim, vicisse Darium, ingenti caede prostratos
hostes, ad ultimum etiam impedimentis exutos esse,
nunciant; quippe eandem fortunam ubique esse crede-
bant, et victores Persas ad praedam discurrisse. Sisy-
gambis, hortantibus captivis ut animum a moerore adle-
varet, in eodem, quo antea fuit, perseveravit ε non vox
ulla excidit ei; non oris color, vultusve mutatus est;
sedit immobiliS, (crede, praecoce gaudio verita fortunam
irritare,) adeo ut, quid mallet, intuentibus fuerit incer-
tum. .

LVII. Inter haec Menidas, praefectus equitum Alex-
andri, cum paucis turmis opem impedimentis laturus
advenerat; incertum suone consilio, an regis imperio.
Sed non sustinuit Cadusiorum Scytharumque impetum :
quippe vix tentato certamine refugit ad regem, amisso-
rum impedimentorum testis magis, quam vindex. Jam
consilium Alexandri dolor vicerat ; ct, ne cura recupe-
randi sua militem a praelio averteret, non immerito ve-
rebatur. Itaque Areten, ducem hastatorum (sarissa-
phoros vocabant), adversus Scythas mittit. Inter haec
currus, qui circa prima signa turbaverant aciem, in
phalangem invecti erant. Macedones confirmatis animis
in medium agmen accipiunt. Vallo similis acies erat:
junxerant hastas ; et ab utroque latere temere incurren—
tium ilia subfodiebant3 circumire deinde currus, et pro-
pugnatores praecipitare coeperunt. Ingens ruina equo-
rum aurigarumque aciem compleverat: hi territos re-
gere non poterant : equi crebra jactatione cervicum non
jugum modo excusserant, sed etiam currus everterant:
vulnerati interfectos trahebant : nec consistere territi
nec progredi debiles poterant. Paucae tamen evasere
quadrigae in ultimam aciem, iis, quibus inciderunt, mi-
serabili morte consumptis: quippe amputata virorum
membra humi jacebant ; et quia calidis adhuc vulneri·-
bus aberat dolor, trunci quoque et debiles arma non
omittebant3 donec, multo sanguine effuso, exanimati
procumberent.

LVIII. Interim Aretes, Scytharum, qui impedimenta
diripiebant, duce occiso, gravius territis instabat. Su-

 

